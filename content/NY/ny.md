+++
title= "New Year 2022-2023"
weight= 3
+++

## Winkellijstje

- **10 el** citroengras
- **16 stengels** lente-ui
- **1 zak** rucolablaadjes
- **150 gr** witte kool
- **6 bollen** look
- **1 grote** ui
- **1** rode ui
- **4** komkommers
- **8** wortels
- **2** chilipepers
- **1** limoen
- **enkele takjes** tijm
- **enkele takjes** peterselie
- **enkele blaadjes** basilicum
- bieslook

- **500 gr** bladerdeeg

- **genoeg** scampi
- **3** zalmmoten
- **2** kipfilet, in stukjes
- **800 gr** kippengehakt
- **400 gr** gerookt spek
- **400 gr** pulled pork
- **1700 gr** varkens-rundsgehakt
- **12 sneetjes** Parmaham
- **10 plakjes** prosciutto

- **2 bollen** mozzarella
- **2 bol** burrata
- **200 gr** manchego kaas
- **100 gr** parmezaanse kaas

- **1** brood
- **4** stokbrood

- **75 g** boter
- **125 g** ongezouten boter
- **350 ml** slagroom
- **120 ml** crème fraîche

- **13** eieren

- **750 gr** sushirijst
- **3 el** sushiazijn
- **240 ml** rijstazijn
- **1 fles** sojasaus
- **400 gr** sojascheuten
- **200 gr** glasnoedels
- **2 tl** sesamolie

- **600 gr** tomatenblokjes uit blik
- **70 gr** tomatenpuree
- **2 potjes** gegrilde paprika's
- **200 gr** groene olijven, ontpit
- **2 potje** paprikatapenade
- **2 potje** olijventapenade
- **20** appelkappertjes

- **5 kl** kurkumapoeder
- **3 tl** sesamzaadjes
- **3 kl** komijn
- **2 kl** kaneel
- **1 tl** cayennepeper
- **2 tl** gerookt paprikapoeder
- **8 el** geroosterde pijnboompitten
- **5 tl** fijngehakte rozemarijn
- **1 el** karwijzaad

- **75 gr** bloem
- **100 gr** paneermeel
- **100 gr** panko

- azijn
- olie om te frituren
- stokjes voor scampi en chicken nuggets

- **20-tal** gedroogde abrikozen, fijngehakt
- **2 handjes** pistachenoten

- **12** tacos
- **200 gr** cornflakes

- **2 pakken** loempiavellen

- **300 gr** jamón Ibérico de Bellota, fijngesneden
- **1** kip aan't spit
- **1** stokbrood of ciabatta
- **6** tomaten

## Gerechten

1. [Gegrilde Scampi met Honing en citroengras](https://njam.tv/recepten/gegrilde-scampi-met-honing-en-citroengras)
2. [Apero-worst uit de oven](https://njam.tv/recepten/apero-worst-uit-de-oven)
3. [Sushirolletjes met komkommer en zalm](https://njam.tv/recepten/sushirolletjes-met-komkommer-en-zalm)
4. [Kipnuggets op een stokje](https://njam.tv/recepten/kipnuggets-op-een-stokje)
5. [Plukbrood met look en mozzarella](https://njam.tv/recepten/plukbrood-met-look-en-mozzarella)
6. [Pintxos: Spaanse gehaktballetjes](https://njam.tv/recepten/pintxos-spaanse-gehaktballetjes)
7. [Mini-loempia's met zoetzure saus](https://njam.tv/recepten/mini-loempias-met-zoetzure-saus)
8. [Pulled pork bitterballen](https://njam.tv/recepten/pulled-pork-bitterballen)
9. [Focaccia torentjes met Parmaham](https://njam.tv/recepten/focaccia-torentjes-met-parmaham)
10. [Pintxos: Manchego-prosciutto](https://njam.tv/recepten/pintxos-manchego-prosciutto)
11. [Pan con tomate met jamón Ibérico de Bellota](https://njam.tv/recepten/pan-con-tomate-met-jamon-iberico-de-bellota)
12. [Wonton taco's met bbq chicken](https://njam.tv/recepten/wonton-tacos-met-bbq-chicken)
13. [Stengels](#stengels)
14. [Knoflook roomdip](#knoflook-roomdip)
15. [Groene olijvendip](#groene-olijvendip)

### Gegrilde Scampi met Honing en citroengras

![Gegrilde scampi](/img/NY/gegrilde-scampi.jpg)

#### Ingrediënten

##### Voor 4 personen

- **12** scampi
- **1 el** vloeibare honing
- **2 el** fijngehakte citroengras
- **1 teentje** look, geperst of fijngehakt
- **2 stengels** lente-ui, fijngehakt
- **1 kl** kurkumapoeder
- **1 el** vissaus
- **1 el** olie

#### Bereiden

Pel de scampi, verwijder het darmkanaal en bewaar ze in een kom.

Voeg look, lente-ui, citroengras, kurkumapoeder, honing en vissaus toe. Meng goed onder de scampi en laat 10 minuten marineren in de koelkast.

Spies telkens drie scampi's op een spiesje. Verhit de olie in een pan en bak de spiesjes kort gaar. Alternatief: leg ze 3 à 4 minuten onder een hete grill tot ze mooi roze zijn.

### Apero-worst uit de oven

![Apero-worst](/img/NY/apero-worst.jpg)

#### Ingrediënten

##### Voor 8 personen

- **500 gr** varkens-rundsgehakt
- **enkele takjes** tijm, fijngehakt
- **10-tal** gedroogde abrikozen, fijngehakt
- **1 handje** pistachenoten
- **1** ei
- **200 gr** gerookt spek
- Peper
- Zout

#### Bereiden

Doe alle ingrediënten voor de worst (behalve het spek) in een grote kom en meng goed onder mekaar. Vorm met je handen een dikke worst van het gehakt.

Neem een stuk zilverpapier en leg er de stukjes gerookt spek, dicht tegen mekaar, op. Leg de staaf gehakt er bovenop en rol op. Pak goed in in het stuk zilverpapier en plaats de worst 30 minuten op 180 graden in de oven.

### Sushirolletjes met komkommer en zalm

![sushirolletjes](/img/NY/sushirolletjes-met-zalm.jpg)

#### Ingrediënten

##### Voor 4 personen

- **1** komkommer
- **250 gr** sushirijst
- **1 el** suiker
- **1 el** sushiazijn
- **1** zalmmoot
- **1 tl** mayonaise
- **1 tl** pikante chilisaus
- **1 tl** sojasaus
- **enkele blaadjes** koriander, fijngehakt
- **1 tl** sesamzaadjes

#### Bereiden

Spoel de sushirijst onder koud stromend water. Doe de rijst in een pot op het vuur, voeg water en een snuifje zout toe en kook gaar. Laat de rijst afkoelen en meng er suiker en sushiazijn onder.

Snijd de zalm in kleine blokjes. Meng er de mayonaise, de pikante chilisaus, de sojasaus en de koriander onder.

Snijd de komkommer met een dunschiller in linten. Leg er telkens een klein balletje sushirijst op en rol op. Zet alle rolletjes op een bord en schep er de zalmblokjes bovenop. Werk af met sesamzaadjes. Serveer met extra sojasaus.

### Kipnuggets op een stokje

![kip op een stokje](/img/NY/kip-op-een-stokje.jpg)

#### Ingrediënten

##### Voor 4 personen

- **400 gr** kippengehakt
- **1** wortel, geraspt
- **1 stengel** lente-ui, fijngehakt
- **1 kl** sojasaus
- **1 kl** zoetzure chilisaus
- **1 teentje** look, geperst
- **30 gr** broodkruim
- **100 gr** cornflakes
- **2** eieren
- olie om te frituren

#### Bereiden

Doe het kippengehakt samen met de wortel, de lente-ui, de sojasaus, de chilisaus, de look en het broodkruim in een grote kom. Meng goed en rol er vervolgens worstjes van. Maal de cornflakes fijn in de foodprocessor. Klop de eieren los in een diep bord.

Steek de gehaktworstjes op houten satéstokjes en haal ze door het losgeklopte ei en de fijngemalen cornflakes. Frituur de kipnuggets in een laagje olie in een pan tot ze goudbruin zijn. Draai regelmatig om.

### Plukbrood met look en mozzarella

![Plukbrood met look en mozzarella](/img/NY/plukbrood-met-mozzarella-en-look.jpg)

#### Ingrediënten

##### Voor 4 personen

- **100 gr** ongezouten boter
- **2 teentjes** look, geperst
- **0,75 tl** zout
- **1 el** fijngehakte peterselie
- **1** brood
- **2 bollen** mozzarella

#### Bereiden

Verwarm de oven voor op 180 graden. Smelt de boter samen met de look en het zout in een steelpannetje op het vuur. Roer de peterselie erdoor eens gesmolten.

Snijd met een broodmes een kruispatroon in het brood. Laat ongeveer 2 cm tussen elke snee en let op dat je niet te diep snijdt.

Besprenkel alle openingen met het botermengsel. Scheur de bollen mozzarella in stukjes en steek die tussen alle openingen. Borstel de rest van het botermengsel over het brood.

Pak het brood in in aluminiumfolie en bak het gedurende 20 minuten in de oven. Verwijder de folie en bak het vervolgens nog eens 10 minuten tot het brood mooi krokant is.

Werk af met verse peterselie alvorens te serveren.

### Pintxos: Spaanse gehaktballetjes

![Pintxos gehaktballetjes](/img/NY/pintxos-gehaktballetjes.jpg)

#### Ingrediënten

##### Voor 5 personen

- **500 gr** gemengd gehakt
- **2 teentjes** look
- **2 kl** komijn
- **1 kl** kaneel
- **400 gr** tomatenblokjes uit blik
- **1** stokbrood
- **enkele takjes** peterselie

#### Bereiden

Draai balletjes van het gehakt en bak ze rondomrond goudbruin in een pan. Haal uit de pan en leg opzij.

Bak in dezelfde pan de knoflook samen met komijn en kaneel gedurende enkele minuten. Voeg vervolgens de tomatenblokjes toe en laat zachtjes pruttelen. Voeg tot slot de gehaktballetjes toe en laat het geheel nog 20 minuten verder pruttelen op een zacht vuurtje.

Snijd intussen het stokbrood in sneetjes en rooster ze in de broodrooster of oven.

Verdeel de Spaanse gehaktballetjes over de sneetjes geroosterd brood en werk af met peterselie.

### Mini-loempia's met zoetzure saus

![Loempia's](/img/NY/loempias.jpg)

#### Ingrediënten

##### Voor 6 personen

***Voor de loempia's***

- **2** wortels, geraspt
- **2 stengels** lente-ui, fijngehakt
- **1** kipfilet, in stukjes
- **200 gr** sojascheuten
- **1 tl** sesamolie
- **100 gr** glasnoedels
- **1 pak** loempiavellen
- **2** eitjes
- peper
- zout
- olie

***Voor de zoetzure saus***

- **240 ml** water
- **120 ml** rijstazijn
- **160 gr** kristalsuiker
- **1 el** sojasaus
- **0,5 tl** cayennepeper
- **4 teentjes** look, geperst
- **1** chilipeper, fijngehakt
- **2 el** maïzena
- **2 el** water

#### Bereiden

Doe het water samen met de rijstazijn, suiker, sojasaus, geperste look en cayennepeper in een steelpannetje. Breng al roerend aan de kook. Laat de saus een vijftal minuutjes sudderen. Voeg nu de fijngehakte chilipeper toe. Meng de maïzena met twee eetlepels water en roer het mengsel onder de saus. Laat inkoken tot de gewenste dikte en vervolgens afkoelen.

Maak nu de vulling voor de loempia’s. Kook de glasnoedels en de kipfilet gaar. Laat beide afkoelen en snijd de kipfilet in kleine stukjes. Meng nu in een grote kom de wortels, lente-ui, stukjes kipfilet, sojascheuten, glasnoedels en sesamolie. Kruid met peper en zout.

Neem een loempiavel en leg er een lepel van de vulling op. Rol op en plak dicht met wat losgeklopt ei. Smeer de loempia’s lichtjes in met wat olie en bak ze vervolgens in de Deli-fryer op 180 graden tot ze goudbruin zijn (+- 12 minuten).

### Pulled pork bitterballen

![Pulled pork bitterballen](/img/NY/pulled-pork-bitterballen.jpg)

#### Ingrediënten

##### Voor 28 stuks

***Voor de ragout***

- **75 gr** boter
- **75 gr** bloem
- **500 ml** runderbouillon
- **0,5 tl** gerookt paprikapoeder
- **3 blaadjes** gelatine
- **50 ml** slagroom, opgeklopt
- **400 gr** pulled pork, fijngesneden
- peper
- zout

***Om te paneren***

- **100 gr** paneermeel
- **2** losgeklopte eieren
- **100 gr** panko

#### Bereiden

Smelt voor de ragout de boter in een steelpannetje en voeg hier de bloem aan toe. Bak de bloem al roerend 2 minuten mee.

Schenk de bouillon in de pan. Roer goed door om klontjes te voorkomen en breng de bouillon aan de kook. Voeg het gerookte paprikapoeder toe aan de bouillon.

Week de gelatineblaadjes 5 minuten in koud water. Knijp ze uit en voeg ze aan de ragout in de pan toe. Roer door tot de gelatine volledig is gesmolten en voeg dan de slagroom toe.

Schep de pulled pork in de pan en roer deze door de ragout. Breng op smaak met peper en zout en laat de ragout bij voorkeur een hele nacht in de koelkast staan zodat hij goed kan afkoelen en kan opstijven. Vorm de volgende dag kleine balletjes van de ragout.

Wentel deze door het paneermeel, vervolgens door de eieren en tot slot in de panko. Leg de pulled pork bitterballen in de vriezer.

Verhit 1 cm olie in een koekenpan of verwarm de friteuse tot 180 graden.

Frituur de bitterballen in 4 à 5 minuten krokant. Laat ze uitlekken op een vel keukenrol en serveer ze warm met barbecuesaus om in te dippen.

### Focaccia torentjes met Parmaham

![Focaccia torentjes met Parmaham](/img/NY/focaccia-torentjes.jpg)

#### Ingrediënten

##### Voor 6 personen

***Voor de paprika tapenade***

- **1 potje** gegrilde paprika's
- **1 teen** look
- **2 el** geroosterde pijnboompitten
- **2 el** olie (van de paprika's)
- **enkele blaadjes** basilicum
- peper
- zout

***Voor de torentjes***

- **6 sneetjes** Parmaham
- **1 handje** rucolablaadjes
- **1 bol** burrata

#### Bereiden

Begin met de tapenade. Doe alle ingrediënten in de chopper en maal fijn.

Stans met een dresseerringetje rondjes uit de focaccia. Smeer er wat van de tapenade op. Beleg vervolgens nog met enkele blaadjes rucola, een plakje Parmaham en een stukje burrata. Werk nog af met blaadjes basilicum.

### Pintxos: Manchego-prosciutto

![Pintxos: Manchego-prosciutto](/img/NY/pintxos-machego-ham.jpg)

#### Ingrediënten

##### Voor 5 personen

- **1** stokbrood
- **1 potje** paprikatapenade
- **1 potje** olijventapenade
- **5 plakjes** prosciutto
- **20** appelkappertjes
- **100 gr** manchego kaas
- **2 el** pijnboompitten
- **2 handjes** rucola

#### Bereiden

Snijd het stokbrood in sneetjes en rooster in de pan (of broodrooster).

Besmeer ieder sneetje brood met wat van de paprika- of olijventapenade.

Verdeel vervolgens over ieder sneetje brood ½ plakje proscuitto, 2 appelkappertjes, stukjes manchego, pijnboompitten en rucola.

### Pan con tomate met jamón Ibérico de Bellota

![Pan con tomate met jamón Ibérico de Bellota](/img/NY/pan-con-tomate.jpg)

#### Ingrediënten

##### Voor 4 personen

- **300 gr** jamón Ibérico de Bellota, fijngesneden
- **1** stokbrood of ciabatta
- **6** tomaten
- **20 gr** olijfolie
- **3 gr** zout
- **0,33** knoflookteen, geperst
- **enkele blaadjes** basilicum
- bieslook, fijngesneden
- peper

#### Bereiden

Gril de sneetjes brood of ciabatta in de oven. Pas op dat ze niet aanbranden, dit kan snel gaan.

Rasp de tomaten in een (box)rasp op de grofste stand en vang alles op in een kom.

Zeef de geraspte tomaten en laat het vocht eruit lekken.

Voeg voor 350 gram geraspte en uitgelekte tomaten 20 gram olijfolie, een snufje peper, 3 gram zout en ⅓ knoflookteen toe. Kruid bij naar smaak.

Dresseer de jamón volumineus op een schaal. Schep de tomatencompote op de toasten. Serveer de rest van de tomaat en de toast apart. Werk af met bieslook en basilicum.

### Wonton taco's met bbq chicken

![Wonton taco's met bbq chicken](/img/NY/wonton-tacos-met-bbq-chicken.jpg)

#### Ingrediënten

##### Voor 4 personen

***Voor de groenten***

- **1 el** suiker
- **120 ml** water
- **80 ml** azijn
- **0,33** komkommer, in reepjes
- **2** wortels, in slierten

***Overige ingrediënten***

- **150 gr** witte kool, geraspt
- **4 el** mayonaise
- **0,5** limoensoep
- **1** kip aan't spit
- **70 gr** tomatenpuree
- **1 el** ketchup
- **1 el** azijn
- **1 tl** gerookte paprikapoeder
- **0,5 tl** tabasco
- **12** wonton vellen, ontdooid
- maïsolie
- **1 el** sesam zaad
- **0,5** rode ui, fijngesnipperd
- verse koriander
- peper
- zout

#### Bereiden

Meng het water, de azijn en suiker in een bokaal en schud goed. Doe de wortel en komkommer in de bokaal en laat minstens 3 uur in de frigo staan.

Meng de witte kool met mayonaise en limoensap en kruid met peper en zout.

Doe tomatenpuree, ketchup, azijn, gerookt paprikapoeder en tabasco samen in een pan en bak aan. Pluk de kip uit mekaar en meng de stukken onder de saus. Kruid met peper en zout en houd warm.

Besmeer de wontonvellen langs beide zijden met olie en hang ze over de rand van een ovenschotel, met voldoende ruimte tussen de vellen (bak eventueel in meerdere keren). Schuif de ovenschotel in een voorverwarmde oven van 180°C gedurende 5-10minuten tot de wontonvellen krokant en goudbruin zijn.

Vul de gleuf van de wontonvellen met witte kool, rode ui, opgelegde wortel en komkommer, BBQ chicken, sesamzaad en verse koriander.

### Stengels

#### Ingrediënten

##### Voor de stengels

- **500 gr** bladerdeeg
- **1** losgeklopt ei
- **100 gr** parmezaanse kaas
- **5 tl** fijngehakte rozemarijn
- **3 tl** paprikapoeder
- **1 el** karwijzaad

#### Bereiden

Rol het deeg circa 3 mm dik uit op een met bloem bestoven werkvlak. Snijd de deeglap in 3 gelijke delen. Bestrijk ze met losgeklopt ei en bestrooi elk stuk met parmezaanse kaas. Bestrooi een deel met kruiden, een deel met paprikapoeder en het het laatste met karwijzaad.

Vouw elke deeglap dubbel en rol ze weer 3 mm dik uit. Snijd repen deeg van 15cm lang en 5cm breed. Rol de repen met beide handen in tegengestelde richting, zodat er spiralen ontstaan. Laat ze minstens 20 minuten op een koele plaats rusten.

Bak ze op een licht ingevette bakplaat in 10-12 minuten knapperig en goudbruin in een voorverwarmde oven van 200°C.

### Knoflook roomdip

#### Ingrediënten

##### Voor de volledige dip

- **3 bollen** knoflook
- **25 g** ongezouten boter
- **2 el** olijfolie
- **1 grote** ui, in plakken
- **1** laurierblad
- **300 ml** slagroom
- zout
- peper

#### Bereiden

Pel alle knoflooktenen en snijd ze doormidden. Blancheer ze drie keer keer 5 minuten in steeds vers water. Giet het af.

Verhit de boter en de olie en smoor knoflook met ui en laurier 20 minuten op heel laag vuur; roer regelmatig.

Voeg de slagroom toe en breng deze al roerend aan de kook; laat haar zachtjes koken tot ze gebonden is. Voeg zout en peper naar smaak toe. Laat de saus iets afkoelen, pureer haar in een blender of foodprocessor en zeef haar eventueel.

### Groene olijvendip

#### Ingrediënten

##### Voor de volledige dip

- **1 el** olijfolie
- **2 el** fijngehakte sjalot
- **1 teen** knoflook, geperst
- **200 gr** groene olijven, ontpit
- **250 ml** kippen- of groentebouillon
- **120 ml** crème fraîche
- **1/2** sap van limoen
- zout
- peper

#### Bereiden

Verhit de olie in een lage sauspan en smoor de sjalot glazig. Laat het knoflook even meesmoren. Hak de olijven heel fijn en voeg ze met de bouillon toe. Laat in de open pan 20 minuten zachtjes koken, tot alle vloeistof is verdwenen.

Roer de crème fraîche en het limoensap erdoor en laat de dip binden. Voeg zout en peper naar smaak toe.
